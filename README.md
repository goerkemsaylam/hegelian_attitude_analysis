# hegelian_attitude_analysis

Bu Python kodu; 2-4 Mayıs 2025 tarihlerinde Bolu Abant İzzet Baysal Üniversitesi tarafından düzenlenen 14. Ulusal Özel Eğitim Öğrenci Kongresi’nde sözlü bildiri olarak sunulan "X (Twitter) Sosyal Medya Platformundan Scraplenmiş Otizm Temali Dilsel Büyük Verinin Prompt Mühendisliği İle Hegelci Tutum Analizinin Yapılması: Büyük Dil Modeli Tabanlı Nitel Veri Analizi" adlı çalışma için yazılmış olan ilgili büyük dil modeli tabanlı nitel veri analizi algoritmasıdır. 

##Özet
Hegelci tutum; köklerini çoğu politik tutum gibi Fransız Devrimi’nin politik ikliminden alan ilericilik-tepkiselcilik dikotomisini Hegel’in insanlık tarihinin ilerlemesini açıklamak için kendi diyalektiğiyle teorize ettiği bir politik tutum olup temelde rasyonalite merkezli ilericilik ve sezgicilik merkezli tepkiselcilik şeklinde iki zıt kutubun yanı sıra post-modern Hegelcilikte bu ileri-geri değişim tutumundan ziyade değişime karşı olan pasifistler de günümüzde Hegelci tutumun bir kutbu olarak kabul edilmektedir. Bu çalışmada da derin bir toplumsal boyutu olan yetersizlik türlerinden otizme yönelik söylemlerde otizmli bireylerin söz konusu 3 temel Hegelci tutumdan hangisine ve ne sıklıkla maruz kaldıklarına dair betimsel bir nitel veri analizi gerçekleştirilmiştir. Bu Hegelci tutum analizi yapılırken ise sınırlı boyutlardaki açık uçlu anketlerin yerine X (Twitter) platformundan scraplenmiş Mart 2008-Nisan 2023 tarihleri arasında paylaşılan büyük veri niteliğindeki 3.137.951 otizm temalı gönderi; NVivo, MaxQDA vb. klasik nitel analiz araçlarının yerine Gemini büyük dil modelleri ailesinden 2.0 Flash büyük dil modeli ile prompt mühendisliği kullanılarak etiketlenmiştir. Bu etiketlemede; daha önce X API’si ile scraplenmiş büyük veri Kaggle API’si aracılığıyla, ilgili büyük dil modeli de Gemini API’si aracılığıyla Google Colab Notebook’da Python dilinde yazılan ve prompt mühendisliği entegreli nitel veri analizi algoritmasına dahil edilmiş olup bu algoritma ile de bu 3.137.951 tweet; ilerici, tepkiselci, pasifist & bağlam-dışı olarak etiketlenmiştir. Etiketlemenin sonucunda ise otizme yönelik X platformundaki söylemlerin tutumlarının %81.0 pasifist, %1.7 tepkiselci, %9.1 ilerici ve %8.2 bağlam-dışı olduğu tespit edilmiştir; pasifistler kaderci söylemlerde bulunurken, tepkiselciler bilim-dışı uygulamalara yönlendiren ve ilericiler ise kanıt-temelli müdahalelere yönlendiren söylemlerde bulunmuşlardır.  
*Anahtar Kelimeler*: hegelci tutum, otizm, nitel analiz, web scrapleme, prompt mühendisliği

##İlgili Çalışma: [ResearchGate](https://www.researchgate.net/publication/391209624_X_Twitter_Sosyal_Medya_Platformundan_Scraplenmis_Otizm_Temali_Dilsel_Buyuk_Verinin_Prompt_Muhendisligi_Ile_Hegelci_Tutum_Analizinin_Yapilmasi_Buyuk_Dil_Modeli_Tabanli_Nitel_Veri_Analizi)
